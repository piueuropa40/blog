---
layout: single
author: Norman La Rocca
title: "Sull'Assemblea e sul futuro"
date: "2019-06-28"
header:
  image: /assets/images/assemblea_280619/my-life-through-a-lens-bq31l0jqaju-unsplash.jpg
  og_image: /assets/images/assemblea_280619/my-life-through-a-lens-bq31l0jqaju-unsplash.jpg.jpg
---

Crediamo fortemente nel potenziale di novità e freschezza di questo partito. Non c’è altro spazio in cui potremmo discutere, nei termini in cui lo facciamo, di ricerca, formazione e innovazione e del rapporto di tutto questo con la politica.

Il nostro impegno come membri di +Europa e di questo gruppo tematico è stato fin dall’inizio e sarà in futuro quello di portare alla luce i temi a noi cari, cercando di farli diventare “urgenza” al pari delle tante che giorno dopo giorno si susseguono nel panorama politico e mediatico italiano, europeo e mondiale. Salutiamo pertanto con favore l’impegno scaturito dall’ultima assemblea di +Europa di dare maggiore impulso ai **gruppi tematici** e **territoriali** del partito. Siamo convinti che su questo si debba fare di più perché è nei gruppi e nell’attivismo dei suoi membri che risiede il capitale umano, la vera ricchezza di +Europa. Se da un lato ci impegniamo con gli altri gruppi ad attuare a pieno gli obiettivi dello statuto e delle recenti mozioni approvate in assemblea, dall’altra ci attendiamo:

- Una mappatura e un monitoraggio delle _expertise_ degli attivisti e dei gruppi, così come una maggiore inclusione a tutti i livelli, che si parli di ruolo consultivo o programmatico (co-creazione di contenuti);
- Una comunicazione di eventi e momenti di democrazia interna di partito che segua le tempistiche e le modalità dettagliate nello statuto. In particolare, un eventuale congresso programmatico deve essere comunicato con almeno tre mesi di anticipo, secondo articolo 9.1 dello statuto, o almeno tempo anticipo per garantire l’organizzazione di viaggi a prezzi accessibili;
- L’organizzazione di congressi regionali con iscrizioni individuali e secondo le modalità previste da statuto;
- L’organizzazione dei forum tematici con il coinvolgimento della base ed eventuali elezioni di dirigenti con portafoglio possono partire da questi forum;
- Una dovuta valorizzazione del nostro impegno quotidiano, così come deve essere per un partito che fa del merito e del talento una delle sue bandiere.

Da parte nostra c'è l'impegno a rinnovare il nostro lavoro, proponendo a stretto giro la nostra prima **assemblea aperta**. Un’occasione per dibattere e confrontarsi sia sulle regole sia, soprattutto, sui contenuti e sulla strategia da sviluppare per renderli concreti.

Questo nostro impegno permetterà di attrarre e mantenere soci e simpatizzanti con competenze nell'area dell'**industria**, dell'**innovazione** e nella **formazione**. Il patrimonio raccolto sarà prezioso nel momento in cui +Europa dovrà elaborare proposte o anche solo discutere in queste aree, e non possiamo che considerare poco lungimirante l’eventuale prospettiva che le competenze e le energie di questo e di altri gruppi tematici non vengano adeguatamente valorizzate.

IL GRUPPO +EUROPA 4.0
